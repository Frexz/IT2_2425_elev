# Øvingsoppgave 1.6

## 1.6.1
a) Skriv et program som ber brukeren taste inn heltall. Heltallene skrives til en ``txt``-fil på egen linje som kalles ``heltall.txt``. Brukeren skal kunne avslutte inntastingen ved å trykke Enter uten noen ting. Skriv 10 til 15 verdier til filen. Kall programfilen ``skriv_til_fil.py``.

Skriv ``notepad heltall.txt`` i terminalen og sjekk innholdet i filen med Notisblokk-programmet.

b) Bytt ``heltall.txt`` med en annen elev. Skriv et program som leser innholdet i filen og:
- Skriver ut hvor mange tall filen inneholder
- Skriver ut summen av tallene
- Skriver ut alle tallene på én linje

Kall programfilen ``les_fra_fil.py``.

## 1.6.2
Ta utgangspunkt i filen ``terningkast.txt``. Hver linje i filen inneholder et tall som er resultatet av et terningkast med to terninger. Husk at hvis man leser en fil, selv om filen inneholder tall, så er datatypen alltid ``string``.

Regn ut gjennomsnittet av alle resultatene i filen.