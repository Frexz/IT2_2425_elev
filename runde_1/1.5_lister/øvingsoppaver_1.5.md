# Øvingsoppgaver 1.5

## 1.5.1
Gitt listen ``tall = [10, 20, 30, 40, 50]``

a) Skriv ut det første og siste elementet

b) Skriv ut listen i reversert rekkefølge. **Hint:** Bruk ``[::-1]`` for å skrive ut listen
reversert uten å endre rekkefølgen på listen.

c) Endre det tredje elementet til 35 og skriv ut hele listen igjen.

## 1.5.2
Gitt listen ``frukt = ['eple', 'appelsin', 'banan']``

a) Legg til ``'kiwi'`` på slutten av listen og skriv den ut.

b) Finn indeksen til ``'appelsin'`` og erstatt ``'appelsin'`` med ``'plomme'``.

c) Fjern ``'banan'`` fra listen ved å bruke verdien.

## 1.5.3
Gitt listen ``bokstaver = ['a', 'b', 'c', 'd', 'e', 'f', 'g']``. Bruk utsnitt av en liste (slices)
og

a) Skriv ut de tre første elementene.

b) Skriv ut de tre midterste elementene.

c) Skriv ut listen fra det tredje til det siste elementet.

## 1.5.4
Gitt listen ``tall = [1, 2, 3, 4, 5, 6, 7, 8, 9, 10]

a) Bruk en ``for``-løkke til å skrive ut hvert element multiplisert med 10, på én linje.

b) Bruk listebygging (*list comprehension*) til å lage en ny liste som inneholder alle tallene
i ``tall`` økt med 5. Skriv ut den nye listen.

## 1.5.5
Gitt listen ``tall = [10, 20, 30, 40, 50, 60, 70, 80, 90, 100]``

Skriv et program som fjerner annet hvert element fra listen slik at den blir ``[10, 30, 50, 70, 90]``.

## 1.5.6
Opprett en todimensjonal listen (8x8) som representerer et sjakkbrett, hvor hvert element er enten ``'svart'`` eller ``'hvit'``. Skriv ut listen rad for rad hvor rutene er justert kolonnevis.

## 1.5.7
Lag et program som ber brukeren skrive inn heltall som du legger inn i en liste. For hvert tall som legges inn, skal summen av alle tallene i listen skrives ut.

Når brukeren trykker Enter uten å skrive inn et heltall, skal programmet skrive ut listen og avslutte.

Før programmet absluttes skal det største og laveste tallet fjernes fra listene samtidig som listen og gjennomsnittet av tallene skrives ut.